Bij deze opdracht was het belangrijk dat we het geluid van de video vertalen naar beeld voor een doof persoon, zodat deze persoon dit net zo kunnen ervaren als wij.

LETTERTYPES:
Ik heb ervoor gekozen om het Brenner lettertype gebruiken. Op deze manier kon ik een lettertype kiezen die past bij de stem die ik hoor en er is een duidelijk verschil tussen tussen de personen die spreken.

Bij de operator (robot-stem) heb ik gekozen voor Brenner Mono italic. Ik vond dat dit goed paste bij de robot-achtige stem, omdat deze iets hoger is dan die van de acteur en het ziet er iets computer-achtiger uit. Ik heb bij de tekst van de operator ook een zwart groene gradient op de achtergrond van de textbox laten lopen. Dit geeft dat digitale effect wat ik hoop over te brengen.

De stem van de acteur heb ik Brenner Mono Bold gegeven. Hierdoor is er een duidelijk verschil tussen beide stemmen en het past beter bij zijn stem, omdat deze ook zwaarder is.

ALARMEN:
Iets wat je meteen hoort zijn de alarmen. Hier heb ik en rode gloed achter de iframe geplaatst die tegelijkertijd trilt. Hierdoor zie je meteen dat het een soort gevarenlicht is en de shake geeft het hoorn-achtige geluid weer. Er is een kleine variatie in alarmen, dus ze hebben per alarm en eigen kleur.

PIEP:
Om de piep die erg belangrijk is in beide scenes goed te kunnen vertalen heb ik eerst gekeken naar wat de piep precies met je doet. De piep wordt steeds intenser waardoor jij ook steeds meer gefocust wordt op wat er gebeurt. Door de iframe gedurende deze piep kleiner te maken moet je als kijker ook met meer focus kijken. Wanneer de piep abrupt stopt wordt de iframe weer groot, om die "klap" na te bootsen. Dit heb ik in beide scenes toegepast.

TYPOGRAFIE:
Bij de typografie heb ik vooral gekeken naar wat het voor betekent en welk gevoel dit geeft. Bij cells heb ik deze een soort van naar voren laten schieten waarmee ik de manier waarop hij het zegt wil nabootsen. Ook heb ik dit woord blurry gemaakt, omdat ik dit vond passen bij de gehele sfeer van de scene. Hij zit daar als een gewonde, vieze en vrij wazige man woorden op te noemen. 

Bij interlinked dacht ik meteen aan computers en digitaal. Interlinked betekent dat iets connected is met iets anders. Dit wilde ik laten zien door verschillende brenner fonts achter elkaar te gebruiken die samen connected zijn met het woord interlinked. Dit geeft ook meteen het glitchy effect wat weer slaat op het digitale.

Within cells interlinked heb ik een fade effect gegeven waardoor deze drie keer als een soort hartslag terugkomt, net als hoe hij drie keer deze zin achtereen moet zeggen.

*Bij het shot van de hele kamer op het eind van de eerste scene laat ik de achtergrond wit worden om ook die transitie een extra dementie te geven.*

Bij de zinnen waar distinct gezegd wordt heb ik de text uit elkaar laten floaten, omdat dit ook weer op het woord slaat. 

GRADIENT:
Bij de tweede scene hoor een soort sinister golvend geluid. Dit heb ik proberen na te bootsen met een gradient die ongeveer op dezelfde snelheid heen en weer gaat op de achtergrond. Om die sinistere sfeer nog meer naar voren te brengen heb ik gekozen voor de kleuren zwart en paars.

GLITCH:
Tijdens de 2e scene heb ik af en toe een glitch-effect toegepast op de iframe. Hiermee wil ik nabootsen dat de acteur steeds meer los komt van zijn robot-innerlijk als het ware. De glitch komt steeds sneller achter elkaar naarmate ze dichter bij de conclusie komen dat hij niet meer 100% robot is, wat bevorderend is voor de sfeer die neer gezet wordt.

INDELING:
Ik heb de iframe in het midden-boven gezet, zodat er onder genoeg ruimte zou zijn voor de tekst en omdat dit naar mijn mening het fijnst kijkt. Ook is er op deze manier veel achtergrond te zien, zodat er genoeg ruimte was om geluiden na te bootsen met beeld. 